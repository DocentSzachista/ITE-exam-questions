# 8. Mechanizmy systemu operacyjnego wspomagające synchronizację procesów.
W przypadku procesów działających współbieżnie, pojawia się problem dotyczący synchronizacji wykorzystywanych przez nie zasobów. 

Sytuacja, w której wiele procesów jednocześnie modyfikuje jeden zasób (przykładowo plik, komórkę pamięci) może prowadzić do powstania niepoprawnych danych, bądź uszkodzenia tych już istniejących. Aby temu zapobiec, stosuje
się metody synchronizujące procesy, których zadaniem jest przyznawanie i odbieranie dostępu do danego zasobu procesom, które potrzebują z niego skorzystać. 

Najczęściej występujące problemy to:

- **hazard** -   Występujące w układach cyfrowych zjawisko, którego skutkiem jest powstanie niepoprawnych informacji (stanów) na wyjściu układu, spowodowane niepożądaną modyfikacją stanów przejściowych w systemie. W systemach operacyjnych, zjawisko to dotyczy sytuacji, w których dane w pamięci modyfikowane są bez kontroli przez wiele źródeł, co prowadzi do ich uszkodzenia.

- **Zakleszczenie** - Sytuacja w której kilka akcji czeka wzajemnie na zakończenie, więc żadna z nich nie może się zakończyć. Przykład w SO: dwa procesy czekają na wzajemnie zakończenie, co prowadzi do zatrzymania się obydwu z nich z powodu nie otrzymania zasobów od drugiegpo.


## Podstawowe mechanizmy synchronizacji 

- **Semafor** - Metoda synchronizacji procesu, oparta na chronionej zmiennej lub abstrakcyjnym typie danych, zazwyczaj implementowany jako zmienna typu całkowitego. Wartość tej zmiennej określa ilość zgłoszonych żądań dostępu do wybranego zasobu. Zazwyczaj implementowane są bezpośrednio w jądrze systemu operacyjnego. Mogą być wykorzysty-
wane do rozwiązywania problemów hazardu lub zakleszczenia, jednak nie we wszystkich przypadkach.

- **mutex** - Modyfikacja semafora, posiadająca dwa stany: dostępny oraz zablokowany. Jego stan zmienić może proces będący jego właścicielem, konieczne jest więc manualne zwalnianie zasobów po zakończeniu korzystania z nich. Posiada możliwość blokowania
rekurencyjnego.

- **Kolejka komunikatów** - Metoda synchronizacji polegająca na stworzeniu kolejki FIFO (ang. first in, first out) o określonym rozmiarze, której zadaniem jest przechowywanie komunikatów żądania zasobów wysyłanych przez procesy. Proces może dodać lub usunąć tylko należące do niego żądanie. W przypadku, kiedy kolejka jest pełna, będzie on oczekiwał na zwolnienie miejsca. W przeciwieństwie do semafora, pozwala ona na selektywne zarządzanie żądaniami.

- **Monitor** - Monitory to mechanizm strukturalny, występujący w językach programowania wysokiego poziomu. Są one rodzajem abstrakcyjnej klasy, która spełnia zadanie sekcji krytycznej, pozwalając jedynie na jeden aktywny proces korzystający z zasobu. Pozostałe procesy zgłaszające żądanie umieszczane są w tymczasowej kolejce. Największą ich zaletą jest brak konieczności ręcznego zarządzania procesami - zasoby są automatyczne zwalniane, kiedy proces opuści sekcję krytyczną. Dodatkowo, udostępniają również możliwości ingerencji w kolejkę, przy wykorzystaniu zmiennych warunkowych bądź operacji wait - signal
